<!DOCTYPE html>
<html lang="en" class="biografija">
<head>
    <title>Munja</title>
    <meta charset="UTF-8">
    <link href='https://fonts.googleapis.com/css?family=Shadows+Into+Light+Two|Open+Sans&subset=latin,latin-ext'
          rel='stylesheet' type='text/css'>
    <link rel="stylesheet" href="libs/css/bootstrap.min.css">
    <link rel="stylesheet" href="libs/css/blueimp-gallery.min.css">
    <link rel="stylesheet" href="libs/css/bootstrap-image-gallery.min.css">
    <link rel="stylesheet" href="main.css">
</head>
<body>

<div class="naslovna">
    <div class="naslov"> Miroslav Munižaba</div>
    <div class="meni">
        <div><img src="img/stich.png"><a href="index.html">Galerija</a></div>
        <div><img src="img/stich.png"><a href="biografija.html">O umetniku</a></div>
        <div><img src="img/stich.png"><a href="izlozbe.html">Izložbe</a></div>
        <div><img src="img/stich.png"><a href="nagrade.html">Nagrade</a></div>
        <div><img src="img/stich.png"><a href="kontakt.html">Kontakt</a></div>
    </div>
</div>

<div class="sadrzaj">
    <div class="pull-left">
        <img src="img/oumetniku1.jpg" class="oumetniku-slika slika"/>
        <br/>
        <img src="img/oumetniku2.jpg" class="oumetniku-slika slika"/>
        <br/>
    </div>

    <p>  Miroslav Munižaba rođen je 14.05.1949. godine u Sremskoj Mitrovici. Po zanimanju je elektroinženjer. Slikarstvom je počeo da se bavi početkom sedamdesetih godina prošlog veka, sa grupom mladih slikara entuzijasta. Nakon nekoliko godina prestao je sa slikanjem i izlaganjem i naparavio jednu kreativnu pauzu od oko trideset godina. Sve vreme  je ostao u kontaktu sa umetnošću, a svoju kreativnost usmerio je na opremanje umetničkih slika drugih autora. Ljubav prema slikarstvu se u tom periodu nagomilavala, što je rezultiralo veoma obimnim i bogatim slikarskim opusom i radovima nastalim ponovnim bavljenjem slikarstvom. O tome svedoče brojne izložbe i nagrade, koje su usledile kao priznanje za kreativni umetnički rad.
    </p>
    <blockquote>
        <p>Umetnost zrele moderne u našim prostorima podrazumeva višeslojno i višeznačno idejno, estetsko i
            formalno-jezičko iskustvo: od apstrakcije do nove figuracije, od enformela do konceptualne umetnosti,
            odvija se proces udaljavanja od tradicionalnih jezičkih obrazaca i istovremeno proces uspostavljanja
            novih umetničkih ideologija, tendencija i pokreta... U prostoru tog iskustva nalazi se, živi i razvija i
            slika Miroslava Munižabe.</p>

        <p>Munižaba se opredelio za jedan tip slike, ili bolje reći – za jedan likovni obrazac koji je u suštini
            sinteza nekoliko tipičnih karakteristika klasične moderne, kako u njenoj inspirativnoj, tako i u
            formalno-ikonografskoj dimenziji. Ova slika manje zavisi od aktuelnih ideja vremena, a više od
            specifičnog iskustva samog autora, koji podjednako oseća i vrednost materijala i značaj slikarskog
            postupka. Između asocijacije, apstrakcije i stilizovane figuracije razlistava se lik ove slike kao
            poetska činjenica unutrašnje stvarnosti bića koje žudi za harmonijom viđenog, slućenog i doživljenog.
            Proces nastanka slike je siguran i neposredan, uslovljen podjednako iskustvom, znanjem i intuicijom,
            tako da se svaka formalna jedinica slike slaže sa drugom u veoma logičnu celinu. Slika nastaje brzo,
            gotovo u jednom dahu, bez suvišnih detalja, sa začuđujućim bogatstvom asocijacija i dinamične formalne
            strukture.</p>

        <p>Munižaba gradi sliku složenim postupkom, koji podrazumeva klasične postulate likovnog jezika (ulje na
            platnu ili kartonu), ali i tehnikom kolaža, koja kombinacijom neslikarskih materijala daje slici
            vizuelnu dinamiku i strukturnu višeslojnost. Bez velikih kolorističkih raspona, ponekad samo u
            svetlo-tamnom odnosu sa finim gradacijama nijansi samo jednog jedinog tona, ova slika deluje upečatljivo
            i dostojanstveno, bilo da je reč o dramatičnom prizoru ili lirski obojenoj sceni. Ali ono što ovoj slici
            daje privlačnost, to je smisao slikara za ravnotežu svih likovnih elemenata kompozicije: sve je ovde u
            znaku jedinstva ideje i emocije.</p>
        <footer><cite>
            Sreto Bošnjak, likovni kritičar
        </cite></footer>
    </blockquote>


</div>

<script src="libs/js/jquery.min.js"></script>

</body>
</html>
